...4-

sunt, vel veram lectionem non praebentes emendatione
egent, vel interpretationis accuratioris videntur indigere.
— Priusquam autem locos tractatos proponam, nonnulla
de libris, ex quibus sumpti sunt, praemittere mihi liceat,
ut, quid senserit Plutarchus de amicitia, cognoscamus,

Ex aliorum scriptorum libris compertum habemuS‚
Plutarchum praeter ea, quae etiamnunc habemuS‚ περὶ
φιλίας libellum composuisse, de quo temporum iniqui-
tate factum est, ut fere nihil Jam exstet. Nam quae
tradita sunt fragmenta apud J oannem Stobaeum in eclog.
tom. Π. 7. 32 (tom. ΙΙ. pag. 101 ed. Meineke)‚ quid
de amicitia censuerit Plutarchus nullo modo indicant.
Tum in Stobaei florilegio tom. II. pag. 257 compluria
leguntur lemmate signata Πλουτάρχου ἐκ τῆς περὶ φι-
λίας. Epistula quoque Plutarchi περὶ φιλίας affertur,
quam mon diversam esse ab illo libro, qui in Lampriae
catalogo laudatur No. 82: Πρός Βιθυνικὸν περὶ φιλίας
Rich. Volkmannus (Leben, Schriften und Philosophie des
Plutarch von Chaeronea. Berlin 1869. Ι. pag. 110. cf.
106) conjicit. Sed ne certum quidem est neque ullo
modo potest confirmari, uum illa verba Jure Plutarcho
tribuantur. Nam auctores isti notarum non ei sunt,
qui magnam habeant auctoritatem, et in hac re eo
minus habere possunt, quod epistula illa περὶ φιλίας
aliis locis aut alii scriptori tribuitur aut nullo auctore
nominato commemoratur. Sed eam rem, cum ad quae-
stionem nostram dijudicandam non valeat, in integro
relinquamus. Nos quidem si, quid Plutarchus de ami-
citia senserit, enucleare volumus, eis libris contentos
esse oportet, quos de adulatione, de amicorum multi-
tudine, de utilitate ex inimicis capienda ect. composuit.
Nostrum igitur est, accuratius inquirere in hos libros:

