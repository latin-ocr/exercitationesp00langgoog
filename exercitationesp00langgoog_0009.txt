-5-..

l) πῶς αν τις διακρίνειε τόν κόλακα τοῦ φίλου, 2) περὶ
πολυφιλίας, 3) πῶς ἄν τις ὑπ’ ἐχθρῶν ὠφελοῖτο, qui-

’ bus addenda sunt pauca ex libro de fraterno amore

composito.

Atque is liber, ex quo maxime, qualem Plutarchus
amicitiam sibi finxerit, intellegi potest, liic est, cui in-
scribitur: πῶς ἄν τις διακρίνειε τόν κόλακα τοῦ φίλου,
atque is quidem non solum amplitudine et magnitudine,
sed etiam sententiarum egregiarum copia gravissimus.
Haec autem fere sunt, quae ad amicitiam ipsam spectant.

Adulatio cum amicitiae speciem prae se ferre soleat,
ne amicorum loco adulatores recipiamus itaque detri-
mentum maximum capiamus, cavendum est. Quamob-
rem priusquam homine aliquo utaris amicO, explorare
et jndicare debeS, ne sero adulatorem eum esse sentias·
Neque vero ei laudandi sunt, qui amicitiam utilitate et
honestate metientes comiter blandeque appellantem pro
adulatore habent ideoque rejiciunt. Nam minime abest
ab amicitia suavitas et desiderium, neque in acerbitate
et austeritate morum gravitas amicitiae constat, juxta
quam Gratiae sedes posuerunt et Cupid0. Qua cum et
secundarum rerum voluptas et gratia augeatur, adver-
sarum minuantur dolores et difficultateS, non inepte
Euenus videtur dixisse, vitae nostrae admixta amicitia,
ut omnia laeta, dulcia, grata essent, deum fecisse. Atque
ob eam ipsam causam adulator voluptatem sectatus
semper hilarem laetumque se praebet. — Laus vero
tempore adhibita non· minus decet amicum quam vitu-
peratio, cum amici interdum laudantis etiam adhorta-
tiones maJorem vim habeant.

Initium autem amicitiae maxime fit aequalitate
morum atque studiorum, quod eisdem rebus gaudent,

